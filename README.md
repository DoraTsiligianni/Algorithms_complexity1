#  **Αλγόριθμοι και Πολυπλοκότητα**
______________________________________
## **"Χρονοπρογραμματισμός Εξετάσεων Πανεπιστημίου"**

## Εισαγωγή
Η αποδοτική δημιουργία προγραμμάτων εξετάσεων είναι ένα σημαντικό και επαναλαμβανόμενο πρόβλημα το οποίο καλούνται να αντιμετωπίσουν τα εκπαιδευτικά ιδρύματα σε όλο τον κόσμο. Μια απλοποιημένη μορφή του προβλήματος έχει προταθεί από τους Carter κ.ά. [CLL96] οι οποίοι διέθεσαν δημόσια 13 στιγμιότυπα προβλημάτων που εν συνεχεία χρησιμοποιήθηκαν σε πληθώρα επιστημονικών εργασιών χρονοπρογραμματισμού. Στα πλαίσια της παρούσας εργασίας ζητείται να κατασκευάσετε μια εφαρμογή που θα είναι σε θέση να παράγει λύσεις για τα προβλήματα αυτά.

## Περιγραφή Προβλήματος
Τα προβλήματα χρονοπρογραμματισμού των εξετάσεων ορίζονται ως η αντιστοίχιση ενός συνόλου εξετάσεων σε περιορισμένο αριθμό χρονικών περιόδων. Το πρόβλημα που καλούμαστε να επιλύσουμε αφορά εξετάσεις, σπουδαστές και συνεχόμενες περιόδους σε κάθε μία από τις οποίες μπορούν να διεξαχθούν μία ή περισσότερες εξετάσεις. Κάθε εξέταση περιλαμβάνει συγκεκριμένο αριθμό σπουδαστών ενώ κάθε σπουδαστής έχει την δυνατότητα να είναι εγγεγραμμένος σε περισσότερες από μία εξετάσεις.  Το ζητούμενο είναι να βρεθεί η κατάλληλη ανάθεση εξετάσεων σε περιόδους με τέτοιο τρόπο  ώστε να ικανοποιούνται οι δύο παρακάτω περιορισμοί (constraints). Η πρώτη και βασική προϋπόθεση είναι να μην υπάρχουν συγκρούσεις, δηλαδή να μην υπάρχουν σπουδαστές που θα πρέπει να συμμετάσχουν σε εξετάσεις σε περισσότερα του ενός μαθήματα κατά την ίδια περίοδο. Προτιμότερη ανάθεση εξετάσεων θεωρείται αυτή που ικανοποιεί και έναν δεύτερο περιορισμό, την ύπαρξη επαρκούς διαστήματος προετοιμασίας μεταξύ των διαδοχικών εξετάσεων για όλους τους φοιτητές συνολικά. Για τον έλεγχο τήρησης του συγκεκριμένου περιορισμού ορίζονται οι τιμές ποινής 16, 8, 4, 2 ή 1 για τις περιπτώσεις που ένας σπουδαστής συμμετέχει σε δύο εξετάσεις που απέχουν 1, 2, 3, 4 ή 5 περιόδους αντίστοιχα. Το κόστος της λύσης του προβλήματος αποτιμάται συναρτήσει της  συνολικής ποινής για όλους τους σπουδαστές δια το πλήθος αυτών.




## Οδηγίες εγκατάστασης
1. Κατεβάστε το [uett.zip](http://)
2. Αποσυμπιέστε το αρχείο
3. 

## Οδηγίες εκτέλεσης


